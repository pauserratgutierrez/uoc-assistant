{
  "url": "https://uoc.edu/portal/ca/universitat/coneix/actes-institucionals/llicons-inaugurals/2019-2020/curriculum/cristina-gallach/index.html",
  "content": "Lliçons inaugurals Lliçó inaugural 2019-2020 «La universitat ha de liderar l'Agenda 2030», per Cristina Gallach Cristina Gallach Alta comissionada per a l'Agenda 2030 Cristina Gallach és, des de juliol del 2018, l'alta comissionada per a l'Agenda 2030 encarregada de coordinar la implementació dels Objectius de Desenvolupament Sostenible de l'ONU a Espanya. Té una dilatada experiència professional en el camp de la comunicació, les relacions internacionals, la seguretat, la defensa i les polítiques de desenvolupament. Gran coneixedora de les institucions europees, a les quals es va incorporar el 1999, és l'única dona espanyola que ha estat en llocs de rellevància a les tres grans organitzacions internacionals: la UE, l'ONU i l'OTAN. Apassionada de la igualtat de gènere i la promoció de la diversitat i la inclusió en les institucions europees, quan va ser nomenada secretària general adjunta de les Nacions Unides per Comunicació i Informació Pública, es va convertir en la dona espanyola que aconseguia el lloc de rang més alt a l'organització. Una altra de les seves especialitzacions és la comunicació en temes de seguretat, defensa i situacions de crisi. Cal destacar les seves activitats com a mentora de joves professionals per mitjà de diverses ONG amb les quals ha col·laborat intensament, en particular Women in International Security, de la qual va ser presidenta de la seu a Brussel·les. Col·labora amb fundacions privades españoles com a Novia Salcedo (Bilbao) i Ernest Lluch, de les quals ha estat patrona, i amb el Cercle d'Economia (Barcelona). Web personal Monogràfic"
}