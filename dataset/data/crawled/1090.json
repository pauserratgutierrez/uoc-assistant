{
  "url": "https://uoc.edu/portal/ca/ri/difusio-publicacions/noticies/noticies-ARI/2019/noticia_phd.html",
  "content": "Recerca i innovació Notícies Menú Escoltar Convocatòria d'ajuts de mobilitat de l'Escola de Doctorat per a estudiants en línia 11/02/2019 Per a facilitar l'assistència a congressos, conferències i estades de recerca predoctoral L' Escola de Doctorat de la UOC ha obert una convocatòria d'ajuts amb un pressupost de 3.000 euros per a ajudar les persones que facin la tesi doctoral en línia a la universitat per a cobrir algunes de les despeses derivades d'assistir a esdeveniments o fer estades predoctorals , que tinguin relació amb la seva recerca. En cas de rebre finançament per a despeses relacionades amb congressos, conferències científiques o actes similars, cal acreditar l'acceptació formal en aquests esdeveniments. L'ajut podrà finançar despeses com ara taxes d' inscripció, viatges en avió o en tren , allotjament , dietes o altres mitjans de transport , seguint el procediment establert detallat a les bases . Les despeses han de ser justificades durant els quinze dies següents d'haver-les fetes. Sol·licituds i terminis Un cop revisades les bases, es pot sol·licitar l'ajut enviant el formulari següent a preaward_osrt@uoc.edu , i també la documentació relacionada. Les despeses que s'han de cobrir amb l'ajut s'han de fer al llarg del 2019. La possibilitat d'enviar sol·licituds d'ajuts estarà oberta fins que s'esgoti el pressupost, amb final del termini l' 1 de novembre vinent . La resolució de les sol·licituds tindrà lloc en un termini de quinze dies feiners a partir del dia d'haver-la presentada. En cas de dubtes , es pot escriure igualment a preaward_osrt@uoc.edu . Documentació generada Bases Formulari de sol·licituds"
}