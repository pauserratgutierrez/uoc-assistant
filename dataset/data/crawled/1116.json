{
  "url": "https://uoc.edu/portal/ca/servei-linguistic/criteris/gramatica/preposicions/altres-sistemes/index.html",
  "content": "Preposicions i locucions prepositives Per i per a : altres dos sistemes Els altres dos sistemes que dona la GIEC són els següents: a. Criteri tradicional: distingeix per i per a Es fa servir la preposició per quan la subordinada final que introdueix depèn d'un verb que indica una acció atribuïda a un agent: L'Amadeu treballa moltes hores per poder pagar-se els estudis ; en canvi, per a apareix quan la subordinada final que introdueix depèn d'un adjectiu, d'un nom o d'un verb que no és d'acció: Necessita diners per a poder pagar-se els estudis . b. Sempre per a davant d'infinitiu final D'acord amb els parlars que diferencien les dues preposicions: el valencià, el tortosí i els parlars més occidentals del nord-occidental: L'Amadeu treballa moltes hores per a poder pagar-se els estudis , Necessita diners per a poder pagar-se els estudis . Cal recordar, però, que hi ha verbs que porten complements de règim introduïts per per , també davant d'infinitiu: Va optar per no presentar-se. Accediu a la GEIEC per consultar l' ús de per i per a davant d'infinitiu ."
}