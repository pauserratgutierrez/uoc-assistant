{
  "url": "https://uoc.edu/portal/ca/universitat/estrategia/igualtat/abordatge-violencies/index.html",
  "content": "Igualtat de gènere Abordatge de les violències de gènere i LGTBI-fòbiques Les desigualtats de gènere són un problema estructural del qual la universitat no és aliena. De la mateixa manera que en altres espais de socialització, també a la universitat s'han normalitzat conductes i situacions que són violència. Com a agent social generadora de coneixement, la universitat pot tenir un paper clau en l'erradicació de les violències de gènere, transformant el sistema i les relacions socials en les quals se sustenten. La UOC es compromet a fer de la seva institució universitària un espai lliure de violències envers les dones i les persones LGTBI. Protocol contra l'assetjament sexual Com ho fem? Normativa contra l'assetjament sexual i la discriminació per raó de sexe, orientació sexual i expressió o identitat de gènere. Protocol per a la prevenció, la detecció, l'actuació i la resolució de situacions d'assetjament sexual i assetjament per raó de sexe, d'orientació sexual i d'identitat i/o expressió de gènere de la UOC. Com abordar la violència masclista fora de l'àmbit universitari? Com a membre de la comunitat universitària, és possible que en algun moment algú t'expliqui que viu una situació de violència masclista fora de l'àmbit universitari i que, per tant, aquesta situació no es pugui vehicular a través del Protocol per a la prevenció, la detecció, l'actuació i la resolució de situacions d'assetjament sexual i assetjament per raó de sexe, d'orientació sexual i d'identitat i/o expressió de gènere de la UOC."
}