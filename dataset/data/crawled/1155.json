{
  "url": "https://uoc.edu/portal/ca/servei-linguistic/criteris/ortografia/resum-novetats/index.html",
  "content": "Ortografia Resum de les novetats ortogràfiques Presentem esquemàticament les principals novetats derivades de l'aprovació de l' Ortografia catalana (IEC, 2016), incloent-hi les modificacions del 2021 . Remetem als enllaços per a més informació. Es modifica l'ús del guionet en alguns casos. Es redueix a quinze paraules la llista de mots amb accent diacrític : bé , déu , és , mà , més , món , pèl , què , sé , sí , sòl , són , té , ús i vós . Es recull la tradició de l' àmbit lingüístic valencià de representar amb accent agut els mots que es pronuncien amb e tancada en aquest parlar (que és oberta o neutra en altres parlars): café , comprén , francés , admés ... Se suprimeix la dièresi en alguns derivats amb el sufix -al : laical , trapezoidal ... Algunes paraules passen a doblar la r : arrítmia , cefalorraquidi , corresponsable , erradicar , otorrinolaringòleg ... Algunes paraules compostes passen a escriure's amb e inicial del segon formant quan va seguida de s + consonant : arterioesclerosi , cirroestrat , electroestàtic , termoestable ..."
}