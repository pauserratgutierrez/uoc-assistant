{
  "url": "https://uoc.edu/portal/ca/agenda/2019/agenda_254.html",
  "content": "Agenda Participació de la UOC a la 7a Conferència de Rectors de l'ASEF Escoltar Sota el tema \"Universitats responsables per al desenvolupament sostenible: imaginant un futur millor\", del 12 al 14 de maig se celebra a Bucarest la 7a Conferència de Rectors de la Fundació Àsia Europa, on es donaran cita líders de 150 universitats i membres dels ministeris d'educació de 51 països d'Àsia i Europa. La vicerectora de Competitivitat i Ocupabilitat, Àngels Fitó, hi participarà com a ponent a la taula rodona \"Promovent l'acció a casa: els ODS com a pilars fonamentals de la governança universitària\", on compartirà l'experiència de la UOC en la inclusió de l'Agenda 2030 com a full de ruta de la seva estratègia. Al llarg de les jornades, les institucions d'educació superior compartiran les seves experiències en la implementació de valors, polítiques i pràctiques de sostenibilitat a les seves institucions amb els responsables polítics d’educació superior d’Àsia i Europa. Els participants discutiran com les universitats han de canviar els paradigmes i transformar les seves missions bàsiques, estratègies, models de governança i processos de presa de decisions per contribuir al desenvolupament sostenible de les nostres societats. Lloc Bucarest Romania Quan 12/05/2019 - 14/05/2019 Organitza The Asia-Europe Foundation i National University of Political Studies and Public Administration (SNSPA) + − Leaflet"
}