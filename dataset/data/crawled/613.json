{
  "url": "https://uoc.edu/portal/ca/ri/activitat-rdi/serveis-gestio-rdi/serveis-gestio-rdi.html",
  "content": "Serveis a la recerca Serveis de gestió de la recerca i la innovació Menú Escoltar L’Oficina de Suport a la Recerca i a la Transferència treballa per a donar resposta a les necessitats dels professionals que participen en l’ activitat de R&I de la universitat. Entre els diversos serveis que s’ofereixen en destaquen els següents. Difusió i transferència de coneixement Com i on es pot difondre l'activitat d'R&I? L'OSRT informa sobre les plataformes de difusió disponibles (portal UOC, mitjans externs...), a més de com registrar l'activitat investigadora al currículum del GIR i generar-lo posteriorment. Explotar i protegir els resultats obtinguts d'aquesta activitat és l'eix central del servei de transferència del coneixement, que posa especial èmfasi en la normativa de propietat intel·lectual i industrial de la UOC. Finalment, l'OSRT també dóna el màxim suport en l'organització d'un seminari, des de les possibles fonts de finançament fins a la seva difusió. Foment de la Innovació L’OSRT treballa per afavorir la innovació de la UOC gestionant i donant suport a les iniciatives que destaquen per tenir caràcter innovador com a tret identitari i transversal a les seves activitats i processos. Entre altres, l’Oficina s’encarrega de la gestió de convocatòries periòdiques internes (APLICA) que la Universitat impulsa per a fer emergir projectes d’impacte per a la innovació de l’activitat docent o de gestió, així com dels projectes innovadors estratègics i interdisciplinaris de la universitat. Gestió de projectes L'OSRT acompanya al personal d'R&I de la Universitat al llarg de tota la vida d'un projecte, tant de finançament intern com extern , des de l'elaboració de la proposta fins a la seva justificació . Així, treballa juntament amb el cap de projecte en l' acceptació o renúncia d'un ajut extern, en la planificació global del projecte, difusió i gestió de les dedicacions . També dóna suport en l' execució de despesa i en la realització de canvis de pressupost, socis, calendari, membres de l'equip investigador, etc. Col·laboracions externes La signatura de convenis de col·laboració entre la UOC i una empresa o entitat, la subcontractació de tasques a una persona o empresa externa o bé la contractació d'una persona per a una activitat d'R&I concreta són gestions que s'inclouen en aquest servei, que té la missió d'oferir la màxima informació i gestionar els tràmits corresponents en cada cas. L'OSRT també assessora en la necessitat de signar un document de confidencialitat previ a una col·laboració externa. Fonts de finançament i propostes L'OSRT treballa per posar a l'abast de tot del personal d'R&I de la Universitat informació general i específica de les convocatòries de finançament extern , tant vigents com previstes, així com del pla d'ajudes internes de la UOC. Per això, ofereix un ampli assessorament en les oportunitats de finançament existents en diferents àmbits (europeu, estatal i autonòmic) i dóna suport en la presentació d'una proposta o sol·licitud , coordinant i gestionant la seva preparació. Mobilitat del personal investigador Tant si es tracta de fer una estada d'R&I fora de la UOC com de sol·licitar l'estada d'un professor o investigador a la Universitat, l'OSRT posa a l'abast de les persones interessades tota la informació referent a tràmits administratius (visats, certificats diversos...) i finançament (convocatòries internes i externes d'ajuts a la mobilitat). L'OSRT també ofereix informació pràctica sobre l' allotjament de professors i investigadors visitants i assessorament en els casos que la família desitgi desplaçar-se també a Barcelona. Estructura d'activitats d'R&I L'OSRT ofereix àmplia informació sobre l'activitat de recerca, innovació i transferència que es desenvolupa a la UOC, així com de la seva estructura i organització en àmbits temàtics i grups de recerca. En aquest sentit, l'OSRT ofereix diverses eines i documentació per conèixer a fons l'activitat d'R&I de la Universitat: la Memòria d'Activitats d'R&I i el web L'R&I i la transferència de coneixement a la UOC . Eines i equipament L'Eina de Gestió Integral de la Recerca ( GIR ), l'eina de seguiment de pressupostos online ( Discoverer ) i la plataforma de gestió de continguts OpenCMS són eines informàtiques que la UOC posa al servei de l'activitat d'R&I. En aquest sentit, l'OSRT ofereix el suport necessari per a una òptima utilització d'aquestes eines (manuals, guies d'ús, llibre d'estil de la UOC...) i també s'encarrega de gestionar l'adquisició d' equipament informàtic i audiovisual en préstec. Execució de despesa L'OSRT gestiona l'adquisició de bibliografia , equipament informàtic i audiovisual , material d'oficina , viatges , inscripcions a congressos , etc., en el marc d'un projecte d'R&I. El seguiment de la despesa es duu a terme a través de l'eina Discoverer , de la qual l'OSRT en facilita un manual. En aquest sentit, també ofereix informació i suport en la subcontractació de tercers i la col·laboració o contractació d'una persona per a una activitat d'R&I (tràmits, documentació, sol·licituds...)."
}