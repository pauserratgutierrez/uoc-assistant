{
  "url": "https://uoc.edu/portal/ca/agenda/2018/agenda_535.html",
  "content": "Agenda Pastora Martínez, en la delegació espanyola del Fòrum d'Alt Nivell de l'ONU per a l'Agenda 2030 L'Estat Espanyol se sotmetrà el proper 18 de juliol al primer examen nacional voluntari davant l'ONU sobre els avanços per assolir l' Agenda 2030 . Juntament amb el Ministre d'Exteriors, Josep Borrell, la Ministra de Transició Ecològica, Teresa Ribera i l'Alta Comissionada del Govern per a l'Agenda 2030, Cristina Gallach, Pastora Martínez Samper, vicerectora de Globalització i Cooperació de la UOC, formarà part del panell espanyol com a presidenta del Grup de Treball de Cooperació de la CRUE . La cita tindrà lloc a la seu de les Nacions Unides a Nova York en el marc del Fòrum Polític d'Alt Nivell de les Nacions Unides sobre Desenvolupament Sostenible que se celebra anualment del 9 al 18 de juliol. A més d'Espanya, altres 47 països rendiran comptes sobre els progressos en la consecució dels Objectius de Desenvolupaments Sostenible (ODS) en les reunions ministerials del 16 al 18 de juliol . L'examen nacional voluntari és mecanisme clau en el seguiment global dels assoliments de l'Agenda 2030 . Per això, a més de ministres i representants de l'administració, la delegació espanyola ha inclòs actors imprescindibles de la societat civil que treballen en els ODS, com és el cas de les universitats. Pastora Martínez defensarà el paper de les universitats i la seva contribució a l'Agenda 2030. A més, els resultats de l'examen es presentaran en la jornada que la Universitat Menéndez Pelayo i l'Agència Espanyola de Cooperació al Desenvolupament organitzaran del 23 al 25 de juliol, en la qual també participarà la vicerectora. Lloc Seu de les Nacions Unides NY 10017 Eua Quan 16/07/2018 - 18/07/2018 Organitza Nacions Unides + − Leaflet"
}