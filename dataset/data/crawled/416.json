{
  "url": "https://uoc.edu/portal/ca/compromis-social/xarxes/eua/index.html",
  "content": "Xarxes internacionals European University Association (EUA) Amb més de 850 membres de 48 països diferents, l'Associació d'Universitats Europees ( EUA , per la sigla en anglès) és l'organització de representació de les universitats més gran d'Europa. Té com a objectius influir sobre les polítiques públiques europees en relació amb l'ensenyament superior, la recerca i la innovació, i servir d'espai per a la cooperació entre les universitats membres. La vicerectora de Globalització i Cooperació de la UOC, Pastora Martínez Samper, forma part, en representació de la Conferència de Rectors de les Universitats Espanyoles (CRUE), del grup d'experts sobre ciència 2.0 i ciència oberta . A més, la UOC va participar en l'elaboració del volum Universities' Strategies and Approaches towards Diversity, Equity and Inclusion. Examples from across Europe compartint les seves iniciatives d'inclusió mitjançant l'aprenentatge en línia."
}