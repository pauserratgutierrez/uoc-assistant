{
  "url": "https://uoc.edu/portal/ca/arxiu/gestio-documental/que-es/index.html",
  "content": "Gestió documental Què és un sistema de gestió documental (SGD) « La gestió documental consisteix a controlar de manera eficient i sistemàtica la creació, la recepció, el manteniment, la utilització i la disposició dels documents. » (ISO 15489-1: 2001 [E], Informació i Documentació - Gestió Documental.) Els objectius d'un SGD són: Coordinar i controlar les activitats específiques que afectin la creació, la recepció, la ubicació, l'accés i la preservació dels documents. Custodiar i recuperar la documentació que es genera d'una manera eficaç. Garantir el bon funcionament de l'organització i l'acompliment de la legislació vigent. L'arxiu ofereix suport intern a la presa de decisions per a la feina diària i assegura una preservació adequada del patrimoni històric i documental de l'organització. Així mateix, té un paper important en la qualitat i la imatge d'una organització, atès que: Evita la pèrdua de la documentació, ja que tots els documents estan integrats i identificats en un únic sistema. Evita la pèrdua de temps en la recuperació de la documentació. Permet el control d'accessos i de seguretat de la informació dels documents, i impedeix que els continguts siguin vistos per terceres persones. Estableix un cicle de vida de la documentació i en possibilita la destrucció de manera segura i certificada. Estableix la col·laboració entre els diferents òrgans de la institució per a una bona gestió de l'SGD."
}