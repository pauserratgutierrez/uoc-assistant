{
  "url": "https://uoc.edu/portal/ca/arxiu/gestio-documental/model-gestio-documents-electronics/administracio-electronica/index.html",
  "content": "Model de gestió de documents electrònics Administració electrònica La UOC, des del 2008, ha anat implantant de manera progressiva diferents processos d'administració electrònica amb l'objectiu d'adaptar-se a la nova legislació en aquest àmbit. Entre aquests projectes destaca la presència dels documents electrònics com a prova i evidència de les actuacions de la Universitat, com per exemple: expedients acadèmics d'admissió dels estudiants expedients acadèmics de convalidacions i experiència professional dels estudiants signatura de contractes emissió de certificats acadèmics factures Per a tots aquests documents i d'altres que s'aniran integrant, el Servei d'Arxiu, Gestió Documental i Registre treballa juntament amb el Servei d'Administració Electrònica de la UOC per establir criteris de classificació, preservació i, sobretot, cerca i recuperació d'informació des de l'inici de la vida del document quan aquest neix en un entorn controlat de tramitació electrònica. Aquests criteris són vitals per a acomplir diferents normatives i disposicions legals i també per a optimitzar els processos i recursos i ser més eficients en la gestió."
}