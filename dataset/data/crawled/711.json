{
  "url": "https://uoc.edu/portal/ca/servei-linguistic/convencions/ordenacio-alfabetica/index.html",
  "content": "Convencions formals Ordenació alfabètica Norma general L'ordre alfabètic en català és el següent: a b c d e f g h i j k l m n o p q r s t u v w x y z Observacions No figuren a la llista els dígrafs ll , ny i rr , pel fet que es consideren seqüències de dues grafies i no pas lletres independents, igual que els dígrafs castellans ch i ll . En la classificació no es té en compte la ela geminada com a diferent de la ela doble, sinó que la seqüència l·l hi és considerada com si fos ll . En el cas de dos mots que només es distingeixin perquè on un té ll l'altre té l·l , es col·loca primer el que té ll . Per tant: ce ll a ce l·l a La ç es considera a l'efecte de classificació com una c . En el cas de dos mots que només es distingeixin perquè un s'escriu amb c i l'altre amb ç , correspon el primer lloc al que s'escriu amb c . Per tant: pla c a pla ç a Els mots amb guionet es classifiquen com si no en tinguessin. En el cas de mots que només es distingeixin perquè l'un té guionet i l'altre no, aquest va en primer lloc. Els mots que porten accent gràfic o dièresi es classifiquen com si no en portessin. En el cas de mots que només es distingeixin per l'accent o la dièresi (sigui perquè un duu algun d'aquests signes i l'altre no, sigui perquè en duen de diferents), l'ordre de classificació és el següent: 1r.: sense accent 2n.: accent agut (tancat, ´) 3r.: accent greu (obert, `) 4t.: dièresi 5è.: accent circumflex Per tant: s o l a i rada su í s ò l a ï rada su ï Les majúscules i minúscules s'igualen. En cas que dos mots coincideixin en els seus caràcters excepte en el fet de tenir l'un la primera lletra minúscula i l'altre majúscula, aquest s'ordena després d'aquell. Per tant: a mfitrió A mfitrió En cas de concurrència de més d'una d'aquestes diferències en un mateix mot, l'ordre de preferència és aquell en què han estat esmentades en aquest document. Per tant: ce ll a ce l·l a C ella En cas de dos o més mots que es diferencien només per la posició relativa d'una mateixa diferència, s'apliquen els criteris establerts tenint en compte només la primera posició diferencial a partir del començament del mot. Per tant: consci e ncià consci è ncia A més, en el cas de la bibliografia , en ordenar alfabèticament el nom dels autors, no es tenen en compte les preposicions –ni catalanes ni estrangeres–, com ara de , von , van , etc., que es posen darrere el cognom, a continuació del nom de pila o de la seva inicial. Mozos, S. de los [i no: De los Mozos, S.] Ors, Eugeni d' [i no: D'Ors, Eugeni] Riemsdijk, H. van [i no: Van Riemsdijk, H. En cas d'ordenació alfabètica de termes complexos , és a dir, de més d'un mot, s'aplica l'ordenació discontínua. Aquest tipus de classificació té en compte, en primer lloc, el primer component del sintagma, després el mot ple (substantiu, adjectiu...) o el nexe que apareix en segon lloc (preposició, conjunció, article...); i així successivament. Per exemple: punt punt alveolar punt d'articulació punt d'encaix punt d'impacte punt d'incidència punt de joc punt de penal punt de recolzament punt directe punt i coma punt principal puntacorrent puntaire punter puntilló San Lorenzo de El Escorial San Luis Potosí San Miguel del Padrón Sanlúcar de Barrameda Sanremo Sant Adrià de Besòs Sant Agustí de Lluçanès Sant Amanç de Pedrós Sant Andreu de Castellbò Santa Agnès del Munt Santa Maria de Merlès Santagaldana Santander Santanyí Santes Creus Santo Domingo Aquest tipus d'ordenació ofereix un gran avantatge des del punt de vista terminològic, ja que, com que té en compte els espais en blanc i els caràcters no alfabètics (guionets, apòstrofs, accents, etc.) que es troben en els components d'un sintagma, permet agrupar els termes que pertanyen a una mateixa sèrie lèxica sense les interrupcions que provoca l'ordenació contínua, com es pot veure a continuació: punt puntacorrent puntaire punt alveolar punt d'articulació punt de joc punt d'encaix punt de penal punt de recolzament punt d'impacte punt d'incidència punt directe punter punt i coma puntilló punt principal San Lorenzo de El Escorial Sanlúcar de Barrameda San Luis Potosí San Miguel del Padrón Sanremo Santa Agnès del Munt Sant Adrià de Besòs Santagaldana Sant Agustí de Lluçanès Sant Amanç de Pedrós Santa Maria de Merlès Santander Sant Andreu de Castellbò Santanyí Santes Creus Santo Domingo + Torna al començament"
}