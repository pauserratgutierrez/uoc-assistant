{
  "url": "https://uoc.edu/portal/ca/guia-xarxes-socials/gestio/twitter/frequencia/index.html",
  "content": "Twitter Freqüència i temporalitat La freqüència de publicació depèn de les necessitats, els objectius, els continguts i la comunitat que gestiones a Twitter. Et recomanem publicar regularment , sempre sense atabalar els seguidors i seguint les recomanacions següents. Publica entre cinc i set piulades pròpies. Publica entre cinc i set piulades pròpies a la setmana. Mantindràs un ritme equilibrat i constant. Equilibra la difusió de continguts. Procura l'equilibri entre la difusió de continguts propis i aliens. Un 60% de piulades pròpies i un 40% de repiulades és una bona proporció. Piula en diferents moments del dia. Piula en diferents moments del dia, especialment si gestiones un compte en què s'han de fer moltes piulades diàries. Combina els continguts. Combina els continguts de Twitter amb els d’altres xarxes perquè la comunicació quedi ben distribuïda en el temps. Augmenta la freqüència. Augmenta la freqüència de piulades durant un esdeveniment que retransmetis. Piula el cap de setmana . Les eines TweetDeck i Hootsuite et permeten programar els continguts amb antelació. Has de tenir en compte que, si programes per a dissabte o diumenge, no podràs respondre els usuaris fins dilluns. Recomanacions No deixis el compte en blanc. Si no l’actualitzes durant sis mesos, serà considerat inactiu i, per tant, eliminat. Coneix la teva comunitat. L’eina Tweriod t’indica els dies i les hores en què els teus seguidors són més actius."
}