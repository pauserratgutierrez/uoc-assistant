{
  "url": "https://uoc.edu/portal/ca/universitat/organitzacio/organs-govern/secretari/index.html",
  "content": "Òrgans de govern Secretari general Secretari general Pere Fabra és professor de Filosofia i Teoria del Dret dels Estudis de Dret i Ciència Política de la UOC des del 1997. És doctor en Dret (UPF) i llicenciat en Dret i en Filosofia (UB). Prèviament a la seva incorporació a la Universitat va exercir d'advocat especialitzat en dret administratiu. Ha fet recerca a la Universitat Goethe de Frankfurt (Alemanya) i ha estat professor visitant al Departament de Filosofia de la Northwestern University (Evanston-Chicago). A la UOC ha estat director adjunt dels Estudis de Dret i Ciència Política (2000-2003), director d'aquests estudis (2003-2008), vicerector d'Ordenació Acadèmica i Professorat (2008-2013) i síndic de greuges. Fitxa personal El rector o rectora nomena un secretari o secretària general entre el personal de la UOC i li assigna les funcions que corresponguin, en el seu estricte marc de funcions. Forma part del Consell de Govern i de la Comissió Estratègica, dels quals assumeix la secretaria."
}