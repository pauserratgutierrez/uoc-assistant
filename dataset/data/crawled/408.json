{
  "url": "https://uoc.edu/portal/ca/compromis-social/universitat-societat/ods-recerca/index.html",
  "content": "Universitat i societat Els Objectius de Desenvolupament Sostenible (ODS) i la recerca L'Agenda 2030 de desenvolupament sostenible de les Nacions Unides permet visibilitzar i potenciar la relació de la recerca de la UOC amb la millora de la societat . Per a fer-ho, apostem per obrir el coneixement amb tothom i per a tothom . La UOC forma part d'iniciatives i grups d'experts que promouen canvis en algunes de les polítiques que regeixen el món de la recerca , des de la seva concepció fins a l'avaluació dels investigadors. Entre altres, estem adherits a la Declaració de San Francisco d'avaluació de la recerca (DORA) , i la vicerectora de Globalització i Cooperació, Pastora Martínez Samper, és membre del grup d'experts en ciència oberta de l'Associació Europea d'Universitats (EUA) en representació de les universitats espanyoles. A més, la UOC també té un pla d'acció per a impulsar el coneixement obert a la Universitat i formació en recerca i innovació responsable (RRI). Casos d'èxit El grup de recerca DIMMONS ha impulsat les polítiques en economia col·laborativa de Barcelona i participa en una xarxa internacional de ciutats. El grup de recerca CareNet contribueix al paper de les cures en la gestió de desastres. El projecte Decidim promou societats més democràtiques i participatives en diferents consistoris municipals arreu del món. L' eHealth Center té com a objectiu un canvi de paradigma en la salut i apoderar els ciutadans i els professionals mitjançant la tecnologia."
}