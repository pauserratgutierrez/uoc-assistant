{
  "url": "https://uoc.edu/portal/ca/compromis-social/ciutadania-global/mobilitat/personal-gestio/index.html",
  "content": "Mobilitat Erasmus+ Personal per a formació En el marc del Programa de Mobilitat Erasmus+ per a l'educació superior, la UOC disposa de places per a accions de mobilitat del personal de gestió per a formació en institucions estrangeres. Les condicions per a gaudir d'aquest tipus d'ajut són: El treballador o treballadora que s'hi presenti ha de tenir una relació laboral indefinida a la UOC. La persona que s'hi presenti ha de ser nacional d'un dels països participants en el programa o estar reconegut al país en el qual resideix. La durada de l'estada és de mínim 2 dies. La subvenció del fons de la Unió Europea i la de la UOC són de fins a un màxim de 5 dies. Cada candidatura ha de tenir el vistiplau de la persona responsable i cal que vagi acompanyada de l'acord de mobilitat de la institució de destinació. Per a la valoració i priorització de les sol·licituds rebudes, es tenen en compte els aspectes següents: El nivell d'idioma amb relació al lloc de destinació. La motivació per a dur a terme l'estada ha d'estar basada en la introducció de millores al lloc de treball/equip. Una bona descripció i coherència en els objectius i el Pla de treball proposats en la sol·licitud. El valor afegit que aportarà l'estada al lloc de treball i a l'equip. L'estada ha de repercutir positivament en la millora o el desenvolupament d'alguna de les accions recollides en el Pla estratègic de la UOC. Hi ha compatibilitat amb els programes de beques regionals o nacionals. L'estada compta amb la subvenció Erasmus i l'ajut de la pròpia UOC. Durant l'any s'obre una convocatòria que serà anunciada a la plana d'inici del Campus Virtual. En aquest entorn també es publicarà la resolució de la convocatòria. Aquestes accions de mobilitat s'han de dur a terme abans del 30 de setembre de l'any acadèmic en curs. Programa Erasmus+ formació i docència 2014-2015 Más…"
}