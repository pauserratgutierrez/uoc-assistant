{
  "url": "https://uoc.edu/portal/ca/servei-linguistic/nomenclatura/index.html",
  "content": "Nomenclatura pròpia de la UOC Cercador de nomenclatura Cercador de nomenclatura Per consultar la nomenclatura de la UOC (en català, castellà, anglès i francès), entreu al Cercador de nomenclatura . Hi trobareu els noms de les àrees, grups operatius, càtedres, gabinets i oficines de la UOC; els càrrecs i professionals que hi treballen; els noms dels estudis i les titulacions, i els noms d'algunes institucions i organismes universitaris. Aquesta nomenclatura universitària en quatre llengües vol ser una eina de suport a la comunitat universitària, d’acord amb els Principis generals de política lingüística de la UOC i l’estratègia d’internacionalització de la Universitat. Com a eina de treball, s’anirà completant i millorant a partir de la pràctica diària, l’evolució de l’activitat universitària i les observacions que ens vulgueu fer arribar a serveiling@uoc.edu. Criteris de nomenclatura Criteris de traducció Criteris sobre varietat de llengua anglesa Criteris de majúscules i minúscules Criteris de preposicions Criteris de traducció En totes les llengües i en tots els textos, el nom propi és Universitat Oberta de Catalunya (denominació que no es tradueix a altres idiomes) o UOC . Els noms d’àrees, grups operatius, entitats, càrrecs i professionals de l’estructura de la UOC s’expressen en la llengua en què es redacta el text on apareixen, tot seguint les traduccions que figuren en la nomenclatura oficial. No es tradueixen, però, el nom de la universitat ( Universitat Oberta de Catalunya ) i el d’alguna entitat que la nomenclatura ja mostra amb nom idèntic en tots els idiomes. Els noms propis d’institucions públiques es tradueixen (llevat que la institució no ho vulgui); els noms propis d’entitats privades no es tradueixen. + Torna al començament Criteris sobre varietat de llengua anglesa El Servei Lingüístic de la UOC recomana la varietat britànica de la llengua anglesa i l’ortografia de l’ Oxford English Dictionary (per exemple, organize i analyse ) en els textos institucionals. Malgrat això, en els casos de l’eLearning Innovation Center i l’eHealth Center fem servir una grafia americana. + Torna al començament Criteris de majúscules i minúscules Els noms de càrrecs van amb minúscula (llevat de si comencen paràgraf, com ara en les targetes de visita). Més informació El r ector assistirà a la conferència. La v icerectora de Planificació Estratègica i Recerca presentarà els ponents. La d irectora de l’àrea exposarà la planificació semestral. Els noms d’ àrees , càtedres , grups operatius , gabinets , les set àrees docents de la UOC, etc. van amb majúscules. Més informació Per a consultes legals, adreceu-vos a l’ A ssessoria J urídica. L’ À rea de P ersones us n’informarà. Els E studis d’ E conomia i E mpresa amplien el seu catàleg formatiu. Els noms propis de graus , llicenciatures , diplomatures , màsters universitaris i propis , postgraus , especialitzacions , microcredencials i doctorats van amb majúscula inicial i majúscula en tots els substantius i adjectius. Els substantius comuns que designen el nivell d’estudis ( grau , llicenciatura , diplomatura , etc.) no formen part del nom propi i, per tant, van amb minúscula (llevat de si comencen paràgraf). Més informació És professora del grau d’ H istòria, G eografia i H istòria de l’ A rt. Ha fet el doctorat de S ocietat de la I nformació i el C oneixement. Seguia estudis d’ E nginyeria I nformàtica. Ha superat el postgrau de D irecció i L ideratge en G estió C línica. El màster d’ A rt C ontemporani és interuniversitari. Ha cursat una especialització de N egocis D igitals. Els noms d’ assignatures , cursos , tallers i seminaris van amb majúscula inicial i minúscula en la resta de paraules. Més informació Imparteix l’assignatura de M atemàtiques a plicades a l’ e mpresa. El curs de G estió e mpresarial d’ e sdeveniments consta de 5 crèdits. El taller E ines i nformàtiques per al p sicòleg s’impartirà la setmana vinent. Els noms comuns que designen la persona titulada en un determinat nivell ( graduat/graduada , màster , especialista , postgraduat/postgraduada , doctor/doctora , etc.) s’escriuen amb minúscula, tret de les denominacions completes dels títols que apareixen en els certificats. Joan Sureda és p ostgraduat en Neuropsicologia de les Lesions Sobrevingudes. Els d octors en Sociologia poden optar a aquestes beques. Títol de G raduat en Sociologia. [nom del títol en un certificat] + Torna al començament Criteris de preposicions La preposició que uneix un nivell d’estudis ( assignatura , grau , enginyeria , màster , especialització , postgrau , doctorat , etc.) i el nom propi de l’estudi és de . l’assignatura d’ Anglès III el grau de Ciències Socials la doble titulació d’ Enginyeria Informàtica i d’ Administració i Direcció d’Empreses el màster de Ciutat i Urbanisme el doctorat de Societat de la Informació i el Coneixement La preposició que uneix la persona titulada en un determinat nivell ( graduat/graduada , màster , especialista , postgraduat/postgraduada , doctor/doctora , etc.) i el nom propi de l’estudi és en , tret d’ enginyer/enginyera , en què la preposició és de . els graduats en Llengua i Literatura Catalanes P. Casavella és màster en Direcció d’Empreses Digitals. Són especialistes en Anàlisi Digital. Amb aquest títol sereu postgraduats en Art Contemporani. P. Nebot és enginyera de Telecomunicacions. + Torna al començament"
}