{
  "url": "https://uoc.edu/portal/ca/guia-xarxes-socials/gestio/issuu-slideshare/index.html",
  "content": "Com es gestiona cada xarxa? Issuu i Slideshare Issuu i Slideshare són repositoris gratuïts per a emmagatzemar documents digitalitzats, com presentacions, llibres, articles, revistes, diaris i, en el cas d’Slideshare, també vídeos. La UOC disposa de comptes corporatius a Issuu i Slideshare en què publica els documents institucionals, com les memòries o la guia de l’estudiant, i presentacions pròpies de l’activitat universitària. Et donem alguns consells per a utilitzar-los: Aprofita la visualització integrada dels documents , tant al web com a les xarxes socials (Twitter i Facebook). Agrupa els documents en categories ( stacks a Issuu, etiquetes a Slideshare) per a facilitar la cerca. No t’oblidis de completar la descripció (títol, etiquetes, llicència) dels documents que publiquis. Així en facilites la cerca als usuaris. Slideshare és una bona opció per a publicar continguts didàctics , un únic espai on pots recollir presentacions de les sessions, esquemes, apunts, infografies, etc. Aprofita l’ atractiva visualització dels documents , tant al web com a les xarxes socials (Twitter i Facebook). Si vols publicar i difondre algun document en aquest canal, envia la teva sol·licitud a l’adreça electrònica xarxes.socials@uoc.edu."
}