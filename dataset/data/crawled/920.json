{
  "url": "https://uoc.edu/portal/ca/guia-xarxes-socials/continguts/calendari-editorial/index.html",
  "content": "Com han de ser els continguts? Calendari editorial Planificar els continguts permet guanyar temps i optimitzar recursos És aconsellable que planifiquis amb antelació els continguts més adequats per a cada canal. A l’hora d’elaborar el calendari editorial dels teus perfils, et fem les recomanacions següents: Tingues en compte les persones responsables. Tingues en compte la resta de persones responsables de la gestió dels perfils. Et poden aportar i suggerir continguts. Treballa amb temps. Recorda treballar amb temps les accions de més complexitat, com concursos o altres iniciatives participatives , especialment si les coordines amb altres àrees de la UOC. Fes servir una plantilla de calendari editorial. Utilitza una plantilla de calendari editorial ; et permet distribuir els missatges entre els diferents canals. Tingues un arxiu de continguts atemporals. Crea un arxiu de continguts atemporals que puguis fer servir en cas que no disposis de continguts d’actualitat. Aprofita les hores de més interacció. Fixa les hores de més interacció a cada xarxa. T’hi ajudarà donar un cop d’ull a les estadístiques d’ús per franges horàries. Recomanacions Observa el teu voltant. Et pots inspirar en l’estil de redacció o en els missatges d’ altres comptes de la UOC . Fomenta la interacció . Recorda en tot moment que les xarxes socials són espais bidireccionals. Interpel·la els usuaris amb afirmacions, preguntes i altres incentius. Llegeix i valida la qualitat i el nivell d'actualització. Revisa l'actualitat i l'atemporalitat del contingut extern abans de compartir-lo. Cita les fonts originals. L’autor t’ho agrairà, i aquest fet pot contribuir a potenciar el compromís ( engagement ), la participació. Recursos recomanats Plantilla de calendari editorial Trello"
}