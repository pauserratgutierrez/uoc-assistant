{
  "url": "https://uoc.edu/portal/ca/guia-xarxes-socials/gestio/facebook/frequencia/index.html",
  "content": "Facebook Freqüència i temporalitat La freqüència de publicació dependrà de les necessitats, els objectius, els continguts i la comunitat del perfil Facebook que gestiones. Et recomanem publicar regularment , sempre sense atabalar els seguidors i seguint les recomanacions següents: Publica entre 5 i 7 apunts setmanals. Publica entre 5 i 7 apunts setmanals (un al dia), mantenint sempre un ritme equilibrat i constant. Publica en diferents moments del dia. Publica en diferents moments del dia, especialment si gestiones un compte que necessita més entrades. Segmenta els apunts. Si tens seguidors de diferents idiomes i territoris, segmenta els apunts amb les eines de Facebook . D’aquesta manera evitaràs la repetició i millorarà el compromís. Difon amb antelació. Difon amb antelació un esdeveniment i convida els participants des d’un perfil personal. Comparteix durant el cap de setmana. Comparteix continguts també el cap de setmana. L’eina Hootsuite o la funció específica de Facebook et permeten programar publicacions amb antelació. Tingues en compte que aquestes publicacions poden generar preguntes que no podràs respondre durant el cap de setmana. Recomanacions No deixis el compte en blanc. Si no l’actualitzes durant sis mesos, serà considerat inactiu i, per tant, eliminat. Coneix la teva comunitat per a triar les hores de publicació. Les estadístiques de Facebook et permeten identificar els dies i les hores amb més seguidors connectats. Molt sovint no són les que imagines, ja que Facebook és una xarxa molt social i personal i s’utilitza molt en franges allunyades de l’àmbit laboral."
}