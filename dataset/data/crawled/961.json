{
  "url": "https://uoc.edu/portal/ca/guia-xarxes-socials/continguts/retransmissions/index.html",
  "content": "Com han de ser els continguts? Retransmissions d'esdeveniments Twitter i eines gratuïtes de reproducció en directe ( streaming ) com Periscope són els canals ideals per dur a terme aquest tipus de seguiment. A continuació hi ha els passos que has de seguir. Abans Posa’t en contacte amb l’Àrea de Comunicació per a coordinar la cobertura de l’acte i decidir l'etiqueta. Planifica la distribució de tasques i els recursos que et caldran. Programa amb TweetDeck o Hootsuite totes les piulades que puguis: recordatoris durant els dies previs, presentació de la jornada, recordatoris del programa d’actes, etc. Difon l’esdeveniment amb antelació tot destacant l’ etiqueta que faràs servir en els missatges electrònics, la informació en paper, els programes d’actes i les xarxes socials. Durant Utilitza imatges o vídeos del lloc on es duu a terme l’acte. Piula frases dels conferenciants i menciona’ls en cas que tinguin compte a Twitter. Repiula les piulades més interessants dels usuaris que fan servir la mateixa etiqueta. Si fas servir Periscope , assegura’t que l’ àudio i la imatge funcionen bé . Els usuaris que segueixin l’esdeveniment via Twitter també poden fer preguntes amb la mateixa etiqueta . Després Agraeix a la comunitat l'assistència, com també als conferenciants i als usuaris més actius. Pots cloure l’esdeveniment amb una imatge representativa de la jornada. Com que els continguts a Twitter són efímers, pots crear una selecció de piulades per a compartir-la al perfil oficial de la UOC enviant-la a l’Àrea de Comunicació. Pots utilitzar eines com Twitter Moments (només per a Twitter). Recomanacions No cal obrir un nou compte Twitter . Amb una etiqueta creada per a l’ocasió n’hi ha prou. Pots piular i repiular amb més freqüència . Això sí, varia els usuaris a qui repiulis i intenta que les piulades siguin una síntesi de l’acte."
}