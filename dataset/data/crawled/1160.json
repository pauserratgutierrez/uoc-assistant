{
  "url": "https://uoc.edu/portal/ca/servei-linguistic/criteris/gramatica/adverbis/index.html",
  "content": "Gramàtica Adverbis Principals adverbis i locucions adverbials Usos Principals adverbis i locucions adverbials De manera com, bé (ben) , malament (mal) , millor, pitjor, així, d'aquesta manera, a poc a poc, de pressa, dempeus, arran, sobretot, de mica en mica, de cara enlaire, comunament, difícilment, contínuament, juntament / junt, conjuntament, respectivament... De lloc on, aquí / ací, allà / allí, ençà, (a) dalt, (a) prop, lluny, enllà, pertot, enlloc, amunt, avall, avant / endavant, enrere / endarrere, endins / endintre, enfora, (a) fora... De temps ara, ara mateix, ja, encara, quan, després, més tard, demà, ahir, avui, sovint, de tant en tant, aviat / prompte, tard, d'hora, sempre, mai, abans, de seguida / tot seguit, enguany, momentàniament, breument, sovint, actualment, recentment, freqüentment, habitualment, a/de vegades, a voltes, de moment, diàriament / setmanalment..., excepcionalment, mentrestant, aleshores... De quantitat més, menys, molt, poc, bastant, massa, gaire, força, prou, gens, tant, tan, absolutament, completament, del tot, totalment, excessivament... D' afirmació sí, prou, àdhuc, així mateix, sens dubte, i tant, de debò, ben segur, és clar... D' inclusió, exclusió, aproximació i particularització també, tampoc, fins i tot / fins, inclús, ni, ni tan sols, sols / tan sols, solament, només, únicament, exclusivament, tot just, i prou; almenys, com a mínim / màxim, quasi, gairebé, aproximadament, en certa manera, si més no, concretament / en concret... De negació no, no [...] pas, i ara!, de cap manera, en absolut... De possibilitat possiblement, potser, probablement, segurament, tal vegada, tal volta, si molt convé, qui sap, per ventura... D' evidència evidentment, aparentment, naturalment, veritablement / vertaderament / verdaderament, de veres, de veritat, de debò, pel que es veu, segons sembla, per descomptat, indubtablement, lògicament... De necessitat forçosament, irremeiablement, necessàriament, per força, costi el que costi, sigui com sigui, de totes maneres / de tota manera... De valoració afortunadament, desgraciadament, dissortadament, increïblement, lamentablement, sortosament, per sort, per fortuna... D' actitud confidencialment, francament, honradament, sincerament, succintament, ras i curt, resumidament... Temàtics demogràficament, genèticament, legalment, literàriament, tècnicament, políticament... + Torna al començament Usos Adverbis acabats en -ment Bé/malament i ben/mal Quantificadors mai , res , gens , cap ... + no Adverbis de dubte Formes genuïnes Adverbis acabats en -ment Quan hi ha més d'un adverbi acabat en -ment , es poden deixar tots sencers o suprimir el sufix de tots llevat del primer, que ha de ser sencer. La supressió del sufix -ment és usual en escrits molt formals. L'esdeveniment l'ha afectat físicament i psíquicament / físicament i psíquica [i no pas física i psíquicament ]. Amb aquesta carta us volem saludar efusivament i afectuosament / efusivament i afectuosa [i no pas efusiva i afectuosament ]. Bé/malament i ben/mal Els adverbis bé i malament prenen les formes ben i mal , respectivament, quan precedeixen el mot que modifiquen. Tot el que hi ha mal escrit s'ha de refer [i no pas malament escrit ]. Està ben fet , però encara no ho podem ensenyar [i no pas bé fet ]. Quantificadors mai , res , gens , cap ... + no Quan els quantificadors mai, res, ningú, enlloc, tampoc, cap i gens amb valor negatiu van davant del verb és possible tant l'elisió com el manteniment de l'adverbi no . Amb tot, el manteniment de l'adverbi és l'opció preferent en els registres formals. La participació decau si ningú no vetlla perquè es mantingui [millor que ningú vetlla ]. Mai no el podran vèncer mentre estigui alerta [millor que Mai el podran vèncer ]. És un mal que cap remei no pot guarir [millor que cap remei ]. Enlloc no trobareu el que us oferim aquí [millor que Enlloc trobareu ]. Si els convençuts no doneu suport a la proposta, els dubtosos tampoc no ho faran [millor que tampoc ho faran ]. Adverbis de dubte Amb els adverbis de dubte ( potser , tal vegada , probablement , etc.) el verb ha d'anar en indicatiu i no pas en subjuntiu. Tal vegada s'equivoca , però l'heu d'ajudar [i no pas s'equivoqui ]. Així que hi sigui tothom comença, perquè potser jo arribaré tard [i no pas arribi ]. Formes genuïnes S'han de fer servir les formes genuïnes d'adverbis i locucions adverbials ( dempeus, a poc a poc , de mica en mica , de cara enlaire , a vegades , etc.) en comptes de les que són calcades incorrectament del castellà (* de peu, *poc a poc, *mica en mica, *de cara per amunt, *en ocasions , etc.). També s'han de distingir mentrestant de la conjunció mentre , a dalt i a baix de amunt i avall , massa i molt de gaire , força de molt , etc. En certs parlars (com el valencià i el tortosí) el quantificador gaire no té ús i es fa servir molt en lloc seu. Quan va entrar tothom es va posar dempeus / dret aplaudint [i no pas de peu ]. Les coses van anar canviant a poc a poc [i no pas poc a poc ]. Immediatament van posar el ferit de cara enlaire [i no pas de cara per amunt ]. A vegades rebreu un fitxer adjunt amb el missatge [i no pas En ocasions ]. Tothom prestava atenció al conferenciant. Mentrestant , els encarregats de l'homenatge treballaven en silenci [i no pas Mentre ]. Estudiar no li ha agradat mai gaire [i no pas massa ni molt ]. En aquest sentit, la situació actual no ha canviat gaire respecte a la de fa 300 anys [i no pas massa ni molt ]. En aquesta pàgina, si anem més avall , trobarem l'enllaç que ens interessa [i no pas a baix ]. + Torna al començament"
}