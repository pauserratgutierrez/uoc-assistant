{
  "url": "https://uoc.edu/portal/ca/universitat/coneix/actes-institucionals/llicons-inaugurals/2019-2020/idees/objectius/index.html",
  "content": "Lliçons inaugurals Lliçó inaugural 2019-2020 «La universitat ha de liderar l'Agenda 2030», per Cristina Gallach 17 objectius de l'Agenda 2030 «En són 17 per decisió política. Va ser el punt de trobada de 193 països. Els 17 cobreixen tots els àmbits que tenen relació amb el planeta, amb preservar el nostre entorn, que tenen relació amb les persones i a més són una aposta per la pau, per la prosperitat. I a més cobreixen el que anomenem la metodologia, com hem d'aconseguir aquesta transformació: treballant en aliances .» «És la primera vegada que tota la comunitat internacional, liderada per les Nacions Unides, posa damunt la taula un gran pla de transformació que, quan el mires amb detall, t'adones de la profunditat del canvi i de l'esforç que requereix, i del fet que tot i que un país sigui molt avançat —Noruega, Espanya— o menys avançat —un país africà, un país en guerra, en crisi— haurà d'avançar en cadascun dels objectius.» «L'acció política dels governs, de les institucions a cada país i de la ciutadania ha d'anar pressionant i apropiant-se d'aquesta agenda per assegurar que cada govern n'ha d'abordar l'aplicació en funció de les necessitats.» «És molt important a més que tinguem en compte el paper que hi té la ciutadania, sobretot les noves generacions, que són conscients que el món que estan heretant no és el que ells volen ni el que han d'heretar. Per tant, hi ha tota una pressió que cal anar generant per a complir amb tots els esforços que requereixen els objectius. Una combinació de polítiques públiques i acció del sector privat, en què les universitats, la ciència, la innovació, la tecnologia tenen un paper molt important .»"
}