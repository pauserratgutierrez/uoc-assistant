{
  "url": "https://uoc.edu/ca/estudis/acces-matricula/reserva-places-colectius",
  "content": "Places de reserva per a col·lectius La UOC posa a disposició dels estudiants de diversos col·lectius un nombre específic de places reservades. Aquesta mesura busca garantir la igualtat d'oportunitats i facilitar l'accés a l'educació superior a aquells estudiants que, per circumstàncies diferents, requereixen un suport addicional. En cas que els programes que les places, per la seva limitació, estiguin esgotades, els estudiants que pertanyin a algun d'aquests col·lectius podran optar a aquesta reserva, sempre que estiguin disponibles. L'estudiantat que acrediti una discapacitat igual o superior al 33 % té una reserva d'un 5% de les places de grau i màster universitari . Si és el vostre cas i us voleu matricular d'un programa amb places limitades que ja s'han esgotat i no tenen un procés d'admissió, podeu consultar la disponibilitat d'aquestes places reservades mitjançant aquest enllaç . L'estudiant del poble gitano inclòs en el Programa del Poble Gitano i de la Innovació Social de la Direcció General d’Acció Cívica i Comunitària del Departament de Drets Socials, té reservada una plaça per cada estudi de grau universitari . Si és el vostre cas i us voleu matricular d'un programa amb places limitades que ja s'han esgotat i no té procés d'admissió, podeu fer-nos la consulta a través d' aquest formulari . Les persones esportistes d'alt nivell o d'alt rendiment tenen reservades un 3% de les places a tots els estudis de grau i un 5% del Grau d'Educació Primària . Si és el vostre cas i us voleu matricular d'un programa amb places limitades que ja s'han esgotat i no té procés d'admissió, podeu fer-nos la consulta a través d' aquest formulari . L'estudiant tutelat o extutelat per la Direcció General d'Atenció a la Infància i Adolescència (DGAIA) del Departament de Drets Socials de la Generalitat de Catalunya, té reservada una plaça per cada estudi de grau universitari . Si és el vostre cas i us voleu matricular d'un programa amb places limitades que ja s'han esgotat i no té procés d'admissió, podeu fer-nos la consulta a través d' aquest formulari . També et pot interessar... Com matricular-te a la UOC Preus, descomptes i facilitats de pagament Beques i ajuts Convalidacions i reconeixements de crèdits"
}