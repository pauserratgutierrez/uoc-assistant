{
  "url": "https://uoc.edu/portal/ca/servei-linguistic/criteris/ortografia/dieresi/index.html",
  "content": "Ortografia Dièresi Els diftongs Norma general Excepcions Els diftongs A cada vocal hi correspon una síl·laba, fora de pocs casos en què una síl·laba correspon a més d'una vocal: diftongs i u darrere q i g seguida de vocal (evidentment, quan i i u són consonants van amb la vocal o les vocals següents: iaia, fèieu, uadi, veuen). Diftongs u darrere q i g + vocal au, eu, iu, ou, (uu),* ai, ei, (ii),* oi, ui qua, qüe, qui, quo, gua, güe, güi, guo, guai, qüeu j au re, d uu s, x ai , n iu , n oi , tr eu , l ai cal, helic oi dal qua dern, parai güe r, guai tem, obli qüeu * N'hi ha pocs casos; només en persones d'algun verb ( uu ) i dialectalment ( ii ). + Torna al començament Norma general La dièresi es posa sobre les vocals i i u . La funció de la dièresi és indicar que es pronuncia la u davant de e i i quan és precedida de q i g . llengüeta, aqüífer, terràqüia, seqüela, pingüí que una seqüència de vocals que formaria diftong no en forma. saüc, estudiï, amoïnar, aïllada, diürètica, veïnatge que una i o una u que per la situació a la paraula serien consonants són vocals. reduïa, maleïes, conduïa, agraïen Per tant, no té la funció d'accentuar . Si accent i dièresi coincideixen en una mateixa lletra, té preferència l'accent . reduíem, suís (diferent de suïs , forma del verb suar ), agraíssiu, lluíssim + Torna al començament Excepcions No es posa dièresi, encara que no hi hagi diftong, en els quatre casos següents: En els compostos amb prefix acabat en vocal (fora de reüll, reïra i les formes del verb reeixir , com reïxo, reïx ). reunió, reincidir, contraindicació, coincidència En les terminacions llatines -us i -um . Màrius, linòleum, aquàrium, contínuum En els sufixos -isme i -ista (els acabaments de proïsme i lluïsme no són sufixos). egoisme, altruista, arcaisme En les terminacions de gerundi, infinitiu, futur i condicional dels verbs de la tercera conjugació (acabats en -ir ). agraint, conduir, lluiran, beneiríem + Torna al començament"
}