{
  "url": "https://uoc.edu/portal/ca/agenda/2019/agenda_089.html",
  "content": "Agenda La UOC debatrà sobre intel·ligència artificial a la Mobile Learning Week 2019 Escoltar Un any més, la UOC participarà al Mobile Learning Week aportant la seva experiència al debat sobre intel·ligència artificial en educació. La professora dels Estudis d’Informàtica, Multimèdia i Telecomunicació, Ágata Lapedriza, que actualment està fent una estada d'investigació al MIT , hi participarà a la taula Quines són les implicacions de la Intel·ligència Artificial per al professorat? amb la ponència Xatbots en educació: Optimització de l'intercanvi digital per a xats i tecnologies de intel·ligència artificial per millorar l'aprenentatge . Com garantir l'ús inclusiu i equitatiu de la intel·ligència artificial en l'educació ? És possible aprofitar-la per millorar l'educació i l'aprenentatge? Com contribueix en la promoció i desenvolupament de competències per a la vida i per als llocs de treball? Com protegir l'ús transparent i veritable de les dades educatives? Aquestes i altres qüestions es debatran a la UNESCO Mobile Learning Week 2019, que se celebra del 4 al 8 de març a la seu de la UNESCO a Paris, on es donaran cita experts internacionals, responsables de ministeris d’educació i tecnologia, sector públic i sector privat. La cita, que enguany celebra la seva vuitena edició, posarà el focus en la Intel·ligència Artificial i el desenvolupament sostenible . Gràcies a la tasca desenvolupada en el clúster de la xarxa IAU, la UOC hi participa en aquest esdeveniment internacional. Lloc Seu Central UNESCO 125 Avenue de Suffren 75007, París Paris Franca Quan 04/03/2019 - 08/03/2019 Organitza UNESCO + − Leaflet Enllaços relacionats Mobile Learning Week 2019 Programa"
}