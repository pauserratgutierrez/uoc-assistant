{
  "url": "https://uoc.edu/portal/ca/guia-xarxes-socials/gestio/twitter/piulada/index.html",
  "content": "Twitter Redactant una piulada Has de tenir en compte els diversos elements que poden ajudar a comprendre i contextualitzar millor la informació que vols transmetre. Piulada completa Pots utilitzar i combinar els elements de la fórmula següent, però n’hi ha dos de fonamentals: l’ enllaç , que amplia la informació per a l’usuari, i la imatge , que dona més visibilitat a la piulada. Citació de ponents En moltes retransmissions en directe et trobaràs amb la necessitat de citar idees i frases de conferenciants . No t’oblidis de mencionar l’ autor ni de l’ etiqueta de l’esdeveniment . La imatge és opcional. Una altra fórmula que pots fer servir és la següent: Fixa’t que quan es comença la piulada per un nom d’usuari has d'afegir un punt al davant perquè sigui una menció i no una resposta. A més, si l’usuari és un professor UOC , sempre l'hem de citar així: Recomanacions Escurça els enllaços. T’ajudarà a crear una piulada més compacta i t’estalviaràs caràcters. Si encara no fas servir cap eina, Bit.ly és una eina molt fàcil d’utilitzar. Inclou imatges, gifs o vídeos. Et donaran més visibilitat i repiulades. A més, pots etiquetar la imatge amb els noms d’altres usuaris. Proporciona un context suficient. Tot i tenir només 280 caràcters, el missatge s’ha de comprendre correctament. Destaca les piulades més importants. Twitter permet fixar una piulada a la part superior del perfil que gestiones. Utilitza vídeos. Twitter vincula directament a la piulada aquest tipus de contingut. Etiqueta les imatges. Si publiques una fotografia, hi pots etiquetar fins a deu usuaris de la xarxa social. Escolta la teva comunitat. Cal que estiguis atent i connectat al que passa a la xarxa i que pot interessar als teus seguidors."
}