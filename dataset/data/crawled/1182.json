{
  "url": "https://uoc.edu/portal/ca/servei-linguistic/convencions/traduccio/persones/index.html",
  "content": "Criteris de traducció al català Noms referits a persones Llengua original Català Personatges contemporanis Per regla general, els noms propis de persona no s'han de traduir: Marcelino Menéndez y Pelayo, Miguel Delibes, María Moliner [espanyols] Els noms de persona escrits amb caràcters llatins en la forma original s'escriuen sense cap modificació, accents inclosos: Xabier Arzalluz, Iñigo Urkullu, Benito Lertxundi [bascos] Xosé Maria Castroviejo, Xohana Torres [gallecs] Rosina de Pèira, Loís Alibèrt [occitans] François Hollande, David Cameron, Angela Merkel [altres llengües] Tanmateix, es tradueixen els noms de reis, prínceps i papes: el príncep Guillem d'Anglaterra la reina Isabel II d'Anglaterra el papa Francesc Els noms de persona escrits amb caràcters no llatins s'adapten al català i es transcriuen d'acord amb els criteris establerts en la bibliografia específica: Jàsser Arafat Vladímir Putin Anton Txékhov Mahatma Gandhi Deng Xiaobing Personatges històrics i llegendaris No es tradueixen els noms que no tenen tradició en la nostra llengua: Thomas More Marco Polo Chrétien de Troyes, William Shakespeare Donatello, Leonardo da Vinci Cyrano de Bergerac Per regla general es tradueixen els noms de personatges històrics (reals o literaris) i de les divinitats i personatges mitològics, seguint el criteri de la tradició: Alexandre el Gran, Juli Cèsar, Ponç Pilat Aristòtil, Heròdot, Galileu [i no pas Galileo Galilei ] sant Tomàs d'Aquino, sant Joan de la Creu Ticià [i no pas Tiziano Vecellio ], Miquel Àngel [i no pas Michelangelo Buonarroti ], Dant [i no pas Dante Alighieri ], Maquiavel [i no pas Niccolò Machiavelli ], Llorenç de Mèdici [i no pas Lorenzo de Mèdici ] Otel·lo, Agamèmnon, Guillem Tell, el rei Artús, don Quixot, Sanxo Pança, el Pare Noel"
}