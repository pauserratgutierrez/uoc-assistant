{
  "url": "https://uoc.edu/portal/ca/universitat/coneix/actes-institucionals/llicons-inaugurals/2014-2015/idees/aspectes-fiscals-crisi/index.html",
  "content": "Lliçons inaugurals Lliçó inaugural 2014-2015 Lliçons que hem après de la crisi, per Jordi Galí Com afecta la crisi des del punt de vista fiscal? «Els problemes fiscals són una conseqüència de la crisi, i bàsicament estan causats per la caiguda molt forta de l'activitat econòmica, que porta una disminució, d'una banda, dels impostos que recapten els governs, perquè les bases imposables disminueixen, i, d'altra banda, un augment de la despesa pública.» «Aquest augment del dèficit té com a conseqüència gairebé immediata l'acumulació de deute. I partint de ràtios de deute que eren molt diferents entre diferents països, el que és clar és que aquests dèficits públics generalitzats han portat a un augment molt important de les ràtios de deute respecte al PIB a gairebé tots els països avançats. Aleshores, el problema fonamental d'això és que arriba un moment en què el deute pot entrar en una dinàmica explosiva, una dinàmica que no és sostenible.» «S'ha hagut de dur a terme una política que és una política fiscal contractiva, per evitar un creixement desmesurat del deute que els mercats potser no haurien pogut absorbir o que hagués portat a una dinàmica que no s'hagués pogut controlar. Exactament al contrari del que un llibre de text diria però, en aquest cas, obligats per les circumstàncies.»"
}