{
  "url": "https://uoc.edu/portal/ca/guia-xarxes-socials/gestio/flickr/index.html",
  "content": "Com es gestiona cada xarxa? Flickr Flickr és el repositori d’ imatges d’alta resolució per antonomàsia, en el qual participen principalment fotògrafs professionals i aficionats. Les institucions l’utilitzen per a publicar imatges i ordenar-les cronològicament, geogràficament (s’hi pot visualitzar un mapa que geolocalitza cada imatge) o per àlbums temàtics. Les fotografies que acostuma a compartir la UOC són vinculades a actes institucionals , presentacions , estudiants i personal de la institució. Tens un enllaç propi per a cada àlbum , de manera que el pots compartir a altres xarxes socials, per correu electrònic o espais web. Disposes d’un àlbum dels experts de la UOC , un del Consell de Direcció de la UOC i de les seus institucionals de la Universitat. Pots compartir imatges d’alta resolució de fins a 200 MB . Hi ha la possibilitat d’ incrustar un àlbum de Flickr en qualsevol portal web o blog, per mitjà del codi HTML que genera l’eina. Un compte oficial La UOC disposa d’un compte corporatiu a Flickr en el qual publica àlbums fotogràfics vinculats a la graduació dels alumnes, actes inaugurals, honoris causa , trobades de graduats o imatges antigues de la Universitat. Si vols publicar i difondre algun àlbum en aquest canal, envia una sol·licitud a l’adreça electrònica saudiovisuals@uoc.edu."
}