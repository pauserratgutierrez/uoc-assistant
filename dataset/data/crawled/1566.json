{
  "url": "https://uoc.edu/portal/ca/agenda/2022/agenda_687.html",
  "content": "Agenda Inauguració del Hub Interdisciplinari de Recerca i Innovació Escoltar El rector de la Universitat Oberta de Catalunya (UOC), Josep A. Planell , i el president de la Generalitat de Catalunya, Pere Aragonès , inauguren l'edifici que acollirà el Hub Interdisciplinari de Recerca i Innovació , situat al Campus del Poblenou al 22@, el districte tecnològic i de la innovació de Barcelona. Amb aquest edifici, peça fonamental de l'ecosistema de recerca i innovació (R+I), es culmina la concentració de la UOC al campus del Poblenou . El hub permetrà ubicar en un mateix espai el personal investigador i de suport, els laboratoris, els col·laboradors i col·laboradores internacionals, els doctorands i doctorandes i tota la resta d'actors i actius de la recerca a la UOC, per facilitar i potenciar al màxim les interaccions entre aquestes persones i també entre les diferents disciplines. El nou hub de recerca ja ha rebut l'impuls de la Generalitat de Catalunya amb el compromís de cofinançar el projecte mitjançant la convocatòria de projectes singulars institucionals d'infraestructures d'R+D, amb un import d'1,25 milions d'euros. En el marc d'aquest projecte, s'ha pogut fer la rehabilitació de 2.915 m2 de l'edifici. La UOC n'ha finançat la resta. L'acte consistirà en una visita guiada per les instal·lacions i comptarà també amb la presència del conseller de Recerca i Universitats, Joaquim Nadal , entre altres. Aquest esdeveniment posarà punt final a la celebració dels 25 anys de la UOC amb un acte commemoratiu en què s'espera la participació de tot l'equip propi de la Universitat. Lloc Campus del Poblenou; Can Jaumandreu Rambla del Poblenou, 154 08018 Barcelona Espanya Quan 28/10/2022 12.00h Organitza Universitat Oberta de Catalunya + − Leaflet Enllaços relacionats La UOC impulsa el seu ecosistema de recerca amb la creació d'un 'hub' interdisciplinari al districte tecnològic de Barcelona"
}