{
  "url": "https://uoc.edu/portal/ca/arxiu/coneix/presentacio/index.html",
  "content": "Coneix l'arxiu Presentació El Servei d'Arxiu, Gestió Documental i Registre de la Universitat Oberta de Catalunya és una unitat que té com a missió vetllar per l'organització, el tractament, l'accessibilitat i la difusió del patrimoni documental de la Universitat i la seva aplicació mitjançant el sistema de gestió documental i arxiu de la institució. El seu abast és transversal i comú a tota l'estructura administrativa i està sota dependència de l'Oficina de Gerència i el secretari general de la Universitat. Els objectius del Servei són: Donar suport als arxius de gestió de les diferents oficines dotant-los de criteris per a organitzar-los i gestionar-los. Planificar i dissenyar les polítiques de gestió documental pel que fa a l'accés, la seguretat i la responsabilitat en els diferents suports. Gestionar i custodiar els documents de l'arxiu central de la UOC. Elaborar i aplicar els instruments necessaris per a garantir el control, l'accés, la cerca i la recuperació de la informació . Dotar de criteris tècnics i normalitzats els diferents projectes en l'àmbit de l'administració electrònica que desenvolupa la UOC."
}