{
  "url": "https://uoc.edu/portal/ca/universitat/coneix/actes-institucionals/llicons-inaugurals/2014-2015/idees/bombolles-especulatives/index.html",
  "content": "Lliçons inaugurals Lliçó inaugural 2014-2015 Lliçons que hem après de la crisi, per Jordi Galí Què són i com es poden combatre les bombolles especulatives? «La diferència entre el preu del mercat i el preu fonamental és el que anomenem el component bombolla o la bombolla especulativa d'un determinat actiu, sigui un actiu financer o un actiu immobiliari.» «Per què algú voldria pagar un preu per un actiu que està per sobre del seu preu fonamental? I la resposta és que una persona, un inversor, estaria disposat a pagar aquest sobrepreu en la mesura que creu que podrà revendre en el futur aquest actiu a un preu encara més gran. És a dir, això és el que els economistes anomenem una bombolla especulativa racional , en el sentit que un inversor racional pot estar disposat a comprar o a pagar un preu que té un component bombolla important i, per tant, tard o d'hora aquesta bombolla ha d'explotar.» «Com combatre les bombolles? Aquest és un tema molt complex. En primer lloc, restriccions al crèdit per a finançar la compra d'aquests actius que tinguin un component bombolla. (...) Encara que no puguem evitar o que no puguem garantir el desenvolupament i el creixement de la bombolla, si posem restriccions en el crèdit, en aquests episodis, podem evitar que el sector financer creixi de forma desmesurada i que després arrossegui el sector real i l'activitat econòmica.»"
}