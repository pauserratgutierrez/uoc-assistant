{
  "url": "https://uoc.edu/portal/ca/universitat/organitzacio/organs-govern/gerent/index.html",
  "content": "Òrgans de govern Gerent Gerent Antoni Cahner és llicenciat en Ciències Físiques per la Universitat de Barcelona, MBA per ESADE i PDG per l'IESE, i fins al juliol de 2014 ocupava el càrrec de vicepresident de Systems Integration a T-Systems. Cahner va ocupar també diversos llocs de direcció en l'àmbit de la gestió de la formació superior, primer com a director de Desenvolupament de Negoci a GEC, SA, i més tard com a director general de Planeta UOC, SL, i gerent adjunt de la UOC (de 2001 a 2005). Correspon al gerent o gerenta la direcció de la gestió ordinària de la Universitat, així com les funcions de control legal, econòmic i pressupostari de l'activitat de la Universitat Oberta de Catalunya, i les que pugui determinar el Patronat de la Fundació per a la Universitat Oberta de Catalunya. El seu nomenament i la seva destitució són responsabilitat del Patronat de la Fundació per a la Universitat Oberta de Catalunya, del qual, per raó del càrrec, assumeix la direcció. És membre de ple dret del Consell de Govern i assisteix a les reunions del Patronat i de la Comissió Permanent de la Fundació per a la Universitat Oberta de Catalunya, amb veu i sense vot. En la seva tasca l'assisteixen vicegerents i vicegerentes —nomenats pel rector o rectora, a proposta seva—, el cessament i l'assignació de funcions dels quals li corresponen."
}