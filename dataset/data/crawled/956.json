{
  "url": "https://uoc.edu/portal/ca/agenda/2019/agenda_158.html",
  "content": "Agenda El futur de la intel·ligència artificial a l'educació s'analitza a la UOC Quin és el futur de l’educació superior? Quin impacte tindrà la tecnologia en la manera d’ensenyar i aprendre? La intel·ligència artificial substituirà el professorat ? Per debatre sobre totes aquestes qüestions, experts internacionals en intel·ligència artificial (AI de les seves sigles en anglès) aplicada a l’ensenyament i aprenentatge es donaran cita a la UOC. La trobada serà el pròxim 29 de març en la reunió que ha organitzat la universitat juntament amb la xarxa European Association of Distance Teaching Universities (EADTU). L’objectiu d’aquesta primera trobada en intel·ligència artificial i educació és explorar diferents línies d’acció cooperativa entre els membres de la xarxa com podria ser la creació d’un grup de treball sobre AI, la col·laboració en investigació i innovació entre universitats o un programa d’intercanvi. L’encarregat de la ponència principal de la sessió serà el director de Recerca i Anàlisi de Tendències de l’eLearnCenter, Guillem Garcia Brustenga. Amb el títol Learning bots and the University of the Future: “my teacher will be an AI (maybe)” , Garcia presentarà el paper dels bots en l’educació superior universitària . L’EADTU és la xarxa europea que reuneix universitats online i a distància europees i té com a objectiu principal fer lobby en relació amb la formació online i a distància a Europa , així com captar fons per a projectes innovadors vinculats amb qüestions relacionades amb l’educació virtual. Lloc UOC Rambla del Poblenou, 156 08018 Barcelona Espanya Quan 29/03/2019 Organitza Universitat Oberta de Catalunya, European Association of Distance Teaching Universities (EADTU) + − Leaflet Enllaços relacionats European Association of Distance Teaching Universities (EADTU)"
}