{
  "url": "https://uoc.edu/portal/ca/qualitat/politica-qualitat/index.html",
  "content": "Política de qualitat Sistema de garantia interna de la qualitat Comitè de Qualitat Pla d'igualtat Avaluacions Alineada amb la missió, la visió i els valors de la UOC, la política de qualitat de la institució , aprovada el 6 d'abril de 2020, evidencia el compromís dels responsables màxims de l’organització amb el disseny, la implantació, la revisió i la millora del Sistema de garantia interna de la qualitat (SGIQ) que dona suport al desplegament de l’estratègia. El desplegament de la política de qualitat implica l’observació dels principis bàsics següents: 01 Garantir el compliment de la legislació vigent . 02 Elaborar una proposta formativa adequada a les capacitats internes i a l’estratègia de la Universitat que permeti donar resposta a les necessitats i expectatives de la societat. 03 Establir objectius vinculats a la gestió de la qualitat i fer que aquesta política serveixi de base per definir-los. 04 Comunicar a tot el personal de l'organització aquesta política de qualitat i assegurar-se que es comprèn i s'aplica. 05 Posar la Política de qualitat a disposició dels grups d'interès i establir els mecanismes necessaris per a la rendició de comptes . 06 Impulsar la cultura de millora contínua en tots els àmbits de la UOC, de manera que la participació de persones i equips i la revisió i el perfeccionament dels processos desenvolupats permeti augmentar de manera sostinguda el rendiment del SGIQ i la satisfacció de totes les parts interessades . 07 Impulsar la creativitat i la innovació per desenvolupar maneres d'aprendre que contribueixin a formar professionals i ciutadans capaços d'afrontar els nous reptes globals de la societat. 08 Garantir que la Política de qualitat dona resposta a la realitat de la institució . 09 Assegurar que aquesta política es duu a terme des de l'òptica del desenvolupament sostenible i la igualtat d'oportunitats ."
}